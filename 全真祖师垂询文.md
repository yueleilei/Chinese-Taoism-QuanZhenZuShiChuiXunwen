
[TOC]


## 第一 住庵

凡出家者，先需投庵。

庵者，舍也，一身依椅，心渐得安，气神和畅，人真道矣。

凡有动作，不可过劳，过劳则气损；不可不动，不动则气血凝滞。需要动静得其中，然后可以守常安分。此是住庵之法。

## 第二 云游

烦游历之道有二：

一者看山水明秀，花木之红翠。或玩州府之繁华，或赏寺观之楼阁，或寻朋友以纵意，或为衣食而留心。如此之人，虽然万里之途，劳形费力，遍览天下之景，心乱气衰，此乃虚云游之人。

二者参寻性命，求问妙玄。登险巇之高山，访名师之不倦；度喧轰之远水，问道无厌。若一句相投，便有圆光内发。了生死之大事，作全其之丈夫。如此之人，乃其云游也。

## 第三 学书

学书之道，不可寻文而乱目。

当宜采意以合心，舍书探意采理。合理采趣，采得趣，则可以收入之心。

久久精诚，自然心光洋溢，智神踊跃，无所不通，五所不解。

若到此，则可以收养，不可驰骋耳！恐失于性命。

若不穷书之本意，只欲记多念广。人前谈说，垮讶才俊。无益于修行，有伤于神气。虽多看书，与道何益？

## 第四 论合药

药者，乃山川之秀气，草木之精华。一温一寒，可补可泻；一厚一薄，可表可托。肯精学者，活人之性命；若庸医者，损人之形体。

学道之人，不可不通，若不通哲，无以助道。

不可执著，则有损于阴功。外贪财货，内费修真。不足今生招愆， 切忌来生之报。

吾门高第，仔细参详。

## 第五 论盖造

茅草划舍，需要遮形露宿，野眠触犯日月。苟或雕梁峻宇，亦菲上士之作为；大殿高堂，岂是道人之伙计？斫伐树木，断地脉之津液，化道货财，取人家之血脉。

只修外功，不休内行，如画饼充饥，积雪为粮，虚劳众力，到了成空。

有志之人，早当觅身中宝殿，体外朱楼不解修完，看看倒塌。

聪明君子，细细查详。

## 第六 论合道伴

道人合伴，本欲疾病相扶，你死我埋，我死你埋。

然先择人，而后合伴。不可先合伴，而后择人。

不可相恋，相恋则系其心。不可不恋，不恋则情相离。恋欲不恋，得其中道可矣。

有三合三不合：明心，有慧，有志，此三合也。

不明心著外境，无智慧、性愚浊，无志气、干打哄，此三不合也。

立身之本。在丛林合凭心志。不可顺人情，不可取相貌。唯择高明者，是不上法也。

## 第七 论打坐

凡打坐者，非言行体端然，瞑目合眼，此是假打坐也。

真坐者，需要十二时辰，行、住、坐、卧，一切动静中间，心如泰山，不动不摇，把断四门，眼、耳、口、鼻，不令外景入内。但有丝毫动静思念，即不名静坐。

能如此者，虽身处于尘世，名已列于仙位。不须远参他人，便是身内圣贤。

百年共满，脱壳登真。一粒丹成，神游八表！

## 第八 论降心

凡论心之道，若长湛然，其心不动。昏昏默默，不见万物，冥冥杳杳，不内不外。无丝毫念想，此是定心，不可降也。

若随境生心，颠颠倒倒，寻头觅尾，此名乱心也。速当剪除，不可纵放，败坏道德，损失性命。

住行动坐卧常勤降。闻见知觉为病患矣。

## 第九 论练性

理性如调琴，弦紧便有断，慢则不应，紧慢得中，琴可调矣。

则又如铸剑，刚多则折，锡多则卷，刚锡得中，则剑可矣。

调炼性者，体此二法，则自妙也。

## 第十 论匹配五气

五气聚于中宫，三元攒于顶上。青龙喷赤雾，白虎吐乌烟。万神罗列，白脉流冲。丹砂晃朗，铅汞凝澄。

身且寄向人间。神已游于天上。

## 第十一 论混性命

性者神也，命者气也。

性若见命，如禽得风，飘飘轻举，省力易成。《阴符经》云：“禽之制在气”是也。

修真之士，不可不参。不可泄露于下士，恐有神明降贵。

性命是修行之根本，谨紧锻炼矣。

## 第十二 论圣道
## 第十三 论超三界
## 第十四 论养身之法
## 第十五 论离凡世

